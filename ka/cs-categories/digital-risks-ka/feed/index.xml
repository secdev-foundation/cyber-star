<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>ციფრული რისკები Archives - CyberSTAR</title>
	<atom:link href="https://cyber-star.org/ka/cs-categories/digital-risks-ka/feed/" rel="self" type="application/rss+xml" />
	<link>https://cyber-star.org/ka/cs-categories/digital-risks-ka/</link>
	<description>CyberSTAR</description>
	<lastBuildDate>Tue, 25 Jul 2023 18:05:25 +0000</lastBuildDate>
	<language>ka-GE</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=6.3.2</generator>
	<item>
		<title>როგორ ამოვიცნოთ ფიშინგ-შეტევები</title>
		<link>https://cyber-star.org/ka/cs-articles/how-to-recognize-phishing-attacks-ka/</link>
		
		<dc:creator><![CDATA[berker]]></dc:creator>
		<pubDate>Mon, 07 Feb 2022 00:39:39 +0000</pubDate>
				<guid isPermaLink="false">https://cyber-star.org/?post_type=cs-articles#038;p=778</guid>

					<description><![CDATA[<p>ყველაზე გავრცელებული ონლაინ-საფრთხეები, რომლებსაც ყოველდღიურად აწყდება ასობით მილიონი მომხმარებელი, დაკავშირებულია სოციალური ინჟინერიის სქემებთან. თავისი არსით სოციალური ინჟინერია არის ხალხის მოტყუება, სენსიტიური ინფორმაციის მოსაპოვებლად, ან უსაფრთხოების ნორმალური პროცედურების დასარღვევად. რა არის ფიშინგი? ფიშინგ-შეტევები სოციალური ინჟინერიის ყველაზე გავრცელებულ სქემებს შორისაა. ბოროტმოქმედები იყენებენ ელ. ფოსტას, სოციალურ მედიას და SMS-ებს, რათა გამოგტყუონ ინფორმაცია, რომელიც შეიძლება დაეხმაროთ უფრო მნიშვნელოვანი დანაშაულის [&#8230;]</p>
<p>The post <a rel="nofollow" href="https://cyber-star.org/ka/cs-articles/how-to-recognize-phishing-attacks-ka/">როგორ ამოვიცნოთ ფიშინგ-შეტევები</a> appeared first on <a rel="nofollow" href="https://cyber-star.org/ka">CyberSTAR</a>.</p>
]]></description>
										<content:encoded><![CDATA[<p>ყველაზე გავრცელებული ონლაინ-საფრთხეები, რომლებსაც ყოველდღიურად აწყდება ასობით მილიონი მომხმარებელი, დაკავშირებულია <em>სოციალური ინჟინერიის</em> სქემებთან. თავისი არსით სოციალური ინჟინერია არის ხალხის მოტყუება, სენსიტიური ინფორმაციის მოსაპოვებლად, ან უსაფრთხოების ნორმალური პროცედურების დასარღვევად.</p>
<h2>რა არის ფიშინგი?</h2>
<p>ფიშინგ-შეტევები სოციალური ინჟინერიის ყველაზე გავრცელებულ სქემებს შორისაა. ბოროტმოქმედები იყენებენ ელ. ფოსტას, სოციალურ მედიას და SMS-ებს, რათა გამოგტყუონ ინფორმაცია, რომელიც შეიძლება დაეხმაროთ უფრო მნიშვნელოვანი დანაშაულის ჩადენაში. ასევე მათი მიზანია, დაგაყენებინონ მავნე პროგრამა ბმულზე დაწკაპუნებით, ან დანართის გახსნით.</p>
<p>ფიშინგ-შეტევების უმეტესობა ხორციელდება შეტყობინებების მასობრივი დაგზავნით. ისინი სანდო ჩანს და მოდის წყაროდან, რომელსაც ჩვეულებრივ ენდობით (მაგ. სახელმწიფო სააგენტოსგან, ბანკიდან ან სოციალური მედიის სერვისიდან). მაგრამ ასევე არსებობს ისეთი ფიშინგ-შეტევები, რომლებიც მიმართულია კონკრეტულ ინდივიდებზე ან ჯგუფებზე, და თაღლითები მუდმივად იფიქრებენ ინოვაციებს და ცვლიან თავიანთ ინსტრუმენტებსა და ხრიკებს.</p>
<h2>ფიშინგ-შეტევების სახეობები</h2>
<p>ფიშინგ-შეტევების ყველაზე გავრცელებული სახეობებია:</p>
<ul>
<li><strong>Spear-ფიშინგი</strong> ანუ &#8220;გამჭოლი ფიშინგი&#8221; &#8211; ეს ფიშინგ-თავდასხმის სახეობა, რომლის დროსაც თაღლითი მიზანში იღებს კონკრეტულ ადამიანს, რათა მოატყუოს ის ელ. ფოსტის, სოციალური მედიის, SMS-ის ან ჩეტ-შეტყობინებების საშუალები. წერილები დამაჯერებლად გამოიყურება და თითქოს მოგდით მათგან, ვისაც იცნობთ &#8211; მაგ. კოლეგისგან ან მეგობრისგან.</li>
<li><strong>Whaling-თავდასხმები</strong> ანუ &#8220;თავდასხმები ვეშაპზე&#8221; არის გამჭოლი ფიშინგ-თავდასხმები, რომლებიც მიზნად ისახავენ „დიდი თევზის დაჭერას“. მათი სამიზნე არიან ორგანიზაციების ხელმძღვანელები და მფლობელები, ანდაც მედია-ორგანიზაციების მთავარი რედაქტორები. ბოროტმოქმედები ელ. ფოსტით აგზავნიან თაღლითურ შეტყობინებებს, რომლებიც ჰგავს მნიშვნელოვან ელ. წერილებს, ვითომდა გამოგზავნილს მთავრობის ოფიციალური პირის ან პარტნიორების, მაგალითად დონორი ორგანიზაციების მიერ.</li>
<li><strong>SMiShing</strong> თავდასხმები მოიცავს SMS-შეტყობინებებს (ტექსტებს). თაღლითებმა, შესაძლოა თქვენ ნაცნობებად გაასაღონ თავი, რათა მოგთხოვონ ფული ან პირადი ინფორმაცია. ყველაზე ხშირად, ამ თავდამსხმების ორგანიზატორები, თავს ასაღებენ იმ სერვისების წარმომადგენლებად, რომლებსაც იყენებთ. (მაგ. კურიერული კომპანია ან ონლაინ-სავაჭრო პლატფორმა), ისინი გთხოვენ თანხის გადახდას, ან გთავაზობენ განახლებებს. სულ უფრო ხშირად ისინი წარადგენენ თავს WhatsApp-ის, Facebook-ის ან სხვა სოციალური მედიის კომპანიის წარმომადგენლებად, რათა მოგთხოვონ დამადასტურებელი კოდი, რომელსაც ღებულობთ პლატფორმის საშუალებით.</li>
<li><strong>Vishing</strong> თავდასხმები მოიცავს ხმოვანი ზარების გამოყენებას. თაღლითები, რომლებიც ახორციელებენ ასეთ თავდასხმებს, ხშირად წარადგენენ თავს სამთავრობო უწყებების თანამშრომლებად. ისინი, როგორც წესი, იყენებენ მუქარას და საუბრის დამაჯერებელ მანერას, რათა მსხვერპლებმა იგრძნონ, რომ სხვა გზა არა აქვთ, გარდა იმისა, რომ მოთხოვნილი ინფორმაცია მიაწოდონ თაღლითებს.</li>
</ul>
<h2>ფიშერები ანუ ფიშინგ-თაღლითები უმიზნებენ თქვენს ემოციებს</h2>
<p>ფიშინგ-თავდასხმების უმეტესობას აერთიანებს ის, რომ ისინი ცდილობენ გამოიყენონ ძლიერი ადამიანური ემოციები. მათ შორის:</p>
<ul>
<li><strong>სიხარბე</strong>: თავდამსხმელები, როგორც წესი, გთავაზობენ ფინანსურ ჯილდოს ან სხვაგვარ წახალისებას, თუ უბრალოდ დააწკაპუნებთ ბმულზე, გახსნით დანართს, ან შეავსებთ ფორმას.</li>
<li><strong>გადაუდებლობა</strong>: თავდამსხმელები ქმნიან გადაუდებელი საქმის შეგრძნებას, მოქმედების მჭიდრო ვადით.</li>
<li><strong>ცნობისმოყვარეობა</strong>: თავდამსხმელები ატყუებენ მსხვერპლს და უნიკალური და საინტერესო შინაარსის დაპირებით, ცდილობენ აიძულონ ადამიანი დააწკაპუნოს ბმულზე.</li>
<li><strong>შიში</strong>: თავდამსხმელები &#8220;აფრთხილებენ&#8221; მსხვერპლს ნეგატიური შედეგების შესახებ, იმ შემთხვევაში, თუ არ გააკეთებს, რასაც სთხოვენ.</li>
</ul>
<h2>ფიშინგის ელ. წერილის დაფიქსირება</h2>
<p>ფიშინგის ტაქტიკა მუდმივად ვითარდება. ფიშერები თქვენს მოსატყუებლად ხშირად ბაძავენ სხვებს და იყენებენ ნამდვილი ორგანიზაციების ლოგოებს. თუმცა ბევრ ფიშინგ-წერილს აქვს ქვემოთ ჩამოთვლილი ერთი ან რამდენიმე საერთო მახასიათებელი, რაც დაგეხმარებათ ასეთი თავდასხმების აღმოჩენაში:</p>
<ul>
<li><strong>ელ. ფოსტის ყალბი მისამართები</strong>, რომლებიც, თქვენს მოსატყუებლად, გამოიყურება, როგორც რეალური მისამართები. მაგალითად, თავდამსხმელებმა შეიძლება მოგაჩვენონ თავი, რომ Amazon-ის წარმომადგენლები არიან, რათა მოიპარონ თქვენი მონაცემები. ამისთვის გთხოვენ მათ „განახლებას“ ან „დადასტურებას“. უნდა გესმოდეთ, რომ რაღაც ისე ვერ არის, როგორც უნდა იყოს, როდესაც ელ. წერილი მოდის ასეთი მისამართიდან: @amazonheadoffice.com ან ასეთიდან &#8211; @amazzon.com; @amazon.com -ის მაგიერ. ასევე, გასათვალისწინებელია, რომ არცერთი ნამდვილი და დიდი ორგანიზაცია არ გამოგიგზავნით წერილებს @gmail.com -დან, @mail.ru -დან ან სხვა ელექტრონული ფოსტის პლატფორმიდან, რომელიც შექმნილია ფართო საზოგადოებისთვის.</li>
<li><strong>ჩაშენებული ბმულები</strong>, რომლებიც მათზე დაწკაპუნებისას გადაგიყვანთ მავნე პროგრამით დაინფიცირებულ ყალბ ვებ-საიტებზე. არასოდეს დააწკაპუნოთ ბმულებზე სანამ, არ შეამოწმებთ სად გადაჰყავხართ. თქვენ შეგიძლიათ იხილოთ ვებ-საიტის სრული მისამართი, თუ დაჭერის გარეშე, უბრალოდ გადაატარებთ თქვენს მაუსს ბმულზე. სანამ დააწკაპუნებთ ბმულზე, რომელიც ოდნავ მაინც მიგაჩნიათ საეჭვოდ, დაასკანირეთ ბმულების სკანერით. მაგალითად, <a href="https://safeweb.norton.com/" target="_blank" rel="noopener">Norton Safe Web</a>-ით. განსაკუთრებული სიფრთხილე გამოიჩინეთ, როდესაც საქმე გაქვთ შემოკლებულ URL-ბმულებთან. იმისათვის, რომ გადაამოწმოთ შემოკლებული URL-ბმულის მიღმა არსებული სრული ბმული, გამოიყენეთ ისეთი უფასო ონლაინ-სერვისი, როგორიცაა <a href="https://unshorten.it/" target="_blank" rel="noopener">UnshortenIt</a>.</li>
<li><strong>დანართები</strong> ანუ მიმაგრებული ფაილები, რომლებიც გახსნისთანავე აინფიცირებენ თქვენს მოწყობილობებს მავნე პროგრამით. ეს არის ციფრული უსაფრთხოების ერთ-ერთი ყველაზე ფუნდამენტური წესი, &#8211; არასოდეს არ გახსნათ დანართები ანუ მიმაგრებული ფაილები გამომგზავნებისგან, რომლებსაც არ იცნობთ ან სრულად არ ენდობით. ასევე, ნამდვილი ორგანიზაციები არასოდეს არ გამოგიგზავნიან დანართებს, თუ კონკრეტულად არ სთხოვთ მათ რაიმეს გაგზავნას.</li>
<li><strong>ცუდი გრამატიკა ან საუბრის უცნაური მანერა</strong>. თაღლითები, რომლებიც იყენებენ წერილების მასობრივ დაგზავნას ფიშინგ-თავდასხმების განსახორციელებლად, ხშირად მიზნად ისახავენ ადამიანების მოტყუებას ათეულობით სხვადასხვა ქვეყანაში. იმის ნაცვლად, რომ ჩადონ თანხა შეტყობინების გადათარგმნაში და ადგილობრივ აუდიტორიაზე მის მორგებაში, ისინი იყენებენ ონლაინ თარგმანის უფასო სერვისებს. შედეგად, ფიშინგის ელ. წერილებში იყენებენ არაბუნებრივ, ან აშკარად უცნაურ ენას. ხშირია გრამატიკული შეცდომები.</li>
<li><strong>ზოგადი მისალმება</strong> თქვენი სახელის ნაცვლად. როდესაც ელ. წერილი იწყება ზოგადი მისალმებით. „ძვირფასო მომხმარებელო“, „ძვირფასო ანგარიშის მფლობელო“ ან „ჩვენო ძვირფასო წევრო&#8221; &#8211; ამან ეგრევე უნდა დაგაეჭვოთ. ნამდვილმა ორგანიზაციებმა, რომლებიც გიკავშირდებიან, ხშირ შემთხვევაში იციან თქვენი სახელი.</li>
</ul>
<p>The post <a rel="nofollow" href="https://cyber-star.org/ka/cs-articles/how-to-recognize-phishing-attacks-ka/">როგორ ამოვიცნოთ ფიშინგ-შეტევები</a> appeared first on <a rel="nofollow" href="https://cyber-star.org/ka">CyberSTAR</a>.</p>
]]></content:encoded>
					
		
		
			</item>
		<item>
		<title>როგორ არ წამოვეგოთ ფიშინგზე</title>
		<link>https://cyber-star.org/ka/cs-articles/how-not-to-fall-for-phishing-ka/</link>
		
		<dc:creator><![CDATA[berker]]></dc:creator>
		<pubDate>Mon, 07 Feb 2022 00:55:57 +0000</pubDate>
				<guid isPermaLink="false">https://cyber-star.org/?post_type=cs-articles#038;p=781</guid>

					<description><![CDATA[<p>ფიშინგ-თაღლითობა ისეთივე ძველია, როგორც თავად ინტერნეტი და მის გაქრობას პირი არ უჩანს. საბედნიეროდ, როგორც წესი, ფიშინგის თავიდან აცილება ადვილია, თუ იყენებთ ციფრული უსაფრთხოების ძირითად წესებს და ხელმძღვანელობთ საღი აზრით. მიჰყევით ამ ძირითად ინსტრუქციებს, რათა იყოთ დაცული. 1. იყავით სკეპტიკოსი ყოველთვის გახსოვდეთ &#8211; როდესაც ინტერნეტში გთავაზობენ რაღაცას, რაც უბრალოდ მეტისმეტად კარგია, დიდი შანსია, გატყუებდნენ. თაღლითებს და [&#8230;]</p>
<p>The post <a rel="nofollow" href="https://cyber-star.org/ka/cs-articles/how-not-to-fall-for-phishing-ka/">როგორ არ წამოვეგოთ ფიშინგზე</a> appeared first on <a rel="nofollow" href="https://cyber-star.org/ka">CyberSTAR</a>.</p>
]]></description>
										<content:encoded><![CDATA[<p>ფიშინგ-თაღლითობა ისეთივე ძველია, როგორც თავად ინტერნეტი და მის გაქრობას პირი არ უჩანს. საბედნიეროდ, როგორც წესი, ფიშინგის თავიდან აცილება ადვილია, თუ იყენებთ ციფრული უსაფრთხოების ძირითად წესებს და ხელმძღვანელობთ საღი აზრით. მიჰყევით ამ ძირითად ინსტრუქციებს, რათა იყოთ დაცული.</p>
<h2>1. იყავით სკეპტიკოსი</h2>
<p>ყოველთვის გახსოვდეთ &#8211; როდესაც ინტერნეტში გთავაზობენ რაღაცას, რაც უბრალოდ მეტისმეტად კარგია, დიდი შანსია, გატყუებდნენ. თაღლითებს და კრიმინალებს კარგად ეხერხებათ ჩვენი ემოციებით, განსაკუთრებით კი სიხარბითა და ცნობისმოყვარეობით მანიპულირება. გსურთ უახლესი iPhone-ი სულ რაღაც 20 დოლარად? გსურთ გამოიმუშაოთ ბევრი ფული ყველა ამ პროდუქტის გასინჯვით, რომლებსაც კომპანიები უფასოდ გამოგიგზავნიან? გსურთ გაიგოთ, თქვენს რომელ კლასელს ან თანამშრომელს უყვარხათ ფარულად? ჯილდოების მისაღებად მხოლოდ ბმულზე დაწკაპუნებას, მომაგრებული ფაილის გახსნას, ან ფორმის შევსებას გთხოვენ. ნუ წამოეგებით ამ ხრიკს. თავი არ გააცურინოთ.</p>
<h2>2. უფრთხილდით დანართებს ანუ მიმაგრებულ ფაილებს</h2>
<p>ეს არის ციფრული უსაფრთხოების ერთ-ერთი ყველაზე ფუნდამენტური წესი &#8211; არასოდეს ჩამოტვირთოთ და არ გახსნათ დანართები, რომლებსაც გიგზავნიან ელ. ფოსტაზე, მესენჯერებში ან Sms-ებად ის ადამიანები, რომლებსაც არ იცნობთ ან სრულად არ ენდობით. თაღლითებსა და კრიმინალებს განსაკუთრებით უყვართ Word-ის, Excel-ის, PowerPoint-ის და PDF-ის დანართები. თუ ელ. ფოსტა ან სხვა ტიპის შეტყობინება თქვენთვის უცნაურად ან საეჭვოდ გამოიყურება, საუკეთესო გზა თავის დასაცავად მისი დაუყონებლივ წაშლაა.</p>
<p>ასევე გვახსოვდეს, მათაც კი, ვისაც ვენდობით, შეიძლება გაუტეხონ ელ. ფოსტის ანგარიშები. ასე რომ, როცა მიიღებთ მოულოდნელ ელ. წერილს დანართით, კარგი იქნება, თუ გახსნამდე წერილის სავარაუდო ავტორთან გადაამოწმებთ.</p>
<h2>3. შეამოწმეთ ბმულები დაწკაპუნებამდე</h2>
<p>რა თქმა უნდა, არ უნდა დააწკაპუნოთ ბმულებზე, რომლებიც მიიღეთ იმ პირაბისგან ან ორგანიზაციებისგან, ვისგანაც წერილს არ ელოდებით. თქვენ ასევე ჩვევად უნდა აქციოთ თითოეული მიღებული ბმულის გადამოწმება და შეხედოთ მათ, როგორც პოტენციურ რისკებს. როდესაც თქვენ მიიღებთ გაფრთხილებას კოლეგისგან, თქვენი ბანკისგან ან სოციალური მედიის სერვისისგან, რომელსაც იყენებთ, არ დააწკაპუნოთ ბმულზე ელ. ფოსტაში. გადაატარეთ მაუსი ბმულზე, რათა ნახოთ ვებ-საიტის სრული მისამართი. ეს დაგეხმარებათ გაარკვიოთ, გსურთ, თუ არა დააწკაპუნოთ ამ ბმულზე. გარდა ამისა, შეგიძლიათ გახსნათ ბრაუზერის ფანჯარა და მისამართი აკრიფოთ პირდაპირ URL-ველში, რათა დარწმუნდეთ, რომ საიტი ნამდვილია.</p>
<p>სანამ დააწკაპუნებთ ბმულზე, რომელიც ოდნავ მაინც მიგაჩნიათ საეჭვოდ, დაასკანირეთ იგი ბმულების სკანერით. მაგალითად, <a href="https://safeweb.norton.com/" target="_blank" rel="noopener">Norton Safe Web</a>-ით, რომელიც საშუალებას გაძლევთ შეიყვანოთ საეჭვო ბმულის URL-ი და შეამოწმოთ ის უსაფრთხოებაზე.</p>
<p>განსაკუთრებული სიფრთხილე გამოიჩინეთ, როდესაც საქმე გაქვთ შემოკლებულ URL-ბმულებთან. ყოველთვის შეამოწმეთ რეალური URL-ბმული შემოკლებულის მიღმა. შეგიძლიათ გამოიყენოთ უფასო ონლაინ-სერვისი, მაგალითად, <a href="https://unshorten.it/" target="_blank" rel="noopener">UnshortenIt</a> -ი შემოკლებული URL-ის „გასაშიფრად“.</p>
<h2>4. ნუ იჩქარებთ. დაფიქრდით</h2>
<p>ფიშინგის ერთ-ერთი ტაქტიკა, რომელსაც კრიმინალები და თაღლითები განსაკუთრებით კარგად იყენებენ, გულისხმობს ცრუ გადაუდებლობის შეგრძნების შექმნას. ისინი ხანმოკლე &#8220;დედლაინს&#8221; გიწესებენ, გაჩქარებენ და ხანდახან სასჯელითაც გემუქრებიან, თუკი მათ &#8220;შეთავაზებას&#8221; დროულად არ უპასუხებთ. მათ შეიძლება მოგთხოვონ ჯარიმის გადაიხადა თქვენს ბოლო საგადასახადო დეკლარაციაში „შეცდომის“ დაშვებისთვის და მიუთითონ, რომ წინააღმდეგ შემთხვევაში სისხლისსამართლებრივი დევნა დაგემუქრებათ. ან ვინმემ, ვინც თავს თქვენს უფროსად მოგაჩვენებთ, შეიძლება მოგთხოვოთ ფულის გადარიცხვა კონკრეტულ საბანკო ანგარიშზე და დაგემუქროთ სამსახურიდან განთავისუფლებით.</p>
<p>ყოველთვის შეხედეთ ინფორმაციის ან ფინანსური გადარიცხვების „გადაუდებელ“ მოთხოვნებს, როგორც ძალიან საეჭვოს. არის შანსი, რომ საგადასახადო ორგანომ დაგირეკოთ თქვენს მობილურ ტელეფონზე და მოგთხოვოთ ჯარიმის გადახდა? მოგთხოვდათ, თუ არა თქვენი უფროსი ოდესმე ფულის ჩარიცხვას საბანკო ანგარიშზე, რომლის შესახებაც არასოდეს არ გსმენიათ? თუ რამე საეჭვოდ გეჩვენებათ, დაელაპარაკეთ მას, ვისაც ენდობით. მაგალითად, კოლეგას ან ადვოკატს.</p>
<h2>5. გადაამოწმეთ პირების ვინაობა</h2>
<p>ყოველთვის დარწმუნდით, რომ ადამიანები ან ორგანიზაციები, რომლებიც ითხოვენ ინფორმაციას ან ფინანსურ გადარიცხვებს, ნამდვილები არიან. დაურეკეთ მათ პირდაპირ, ან დაუკავშირდით მესენჯერით. გახსოვდეთ, რომ თაღლითები ძალიან ოსტატურად იპარავენ სხვების ვინაობას, და წინასწარ კვლევას ატარებენ და თქვენ მოსატყუებლად დიდ ძალისხმევას ხარჯავენ.</p>
<h2>6. დროულად განაახლეთ თქვენი ანტივირუსი</h2>
<p>მაშინაც კი, თუ უკიდურესად ფრთხილი ხართ და სრულყოფილად იცავთ ციფრულ &#8220;ჰიგიენას&#8221;, ყოველთვის უნდა გქონდეთ გაშვებული ანტივირუსი და firewall-ი ყველა მოწყობილობაზე, რომელსაც იყენებთ. ხშირად განაახლეთ თქვენი ანტივირუსი, რათა გაუმკლავდეს ნებისმიერ ახალ საფრთხეს. კარგი იქნება, თუ დააყენებთ თქვენს კრიტიკულად მნიშვნელოვან პროგრამულ უზრუნველყოფას, მაგალითად ანტივირუსს და ოპერაციულ სისტემას, ავტომატურ განახლებაზე.</p>
<p>The post <a rel="nofollow" href="https://cyber-star.org/ka/cs-articles/how-not-to-fall-for-phishing-ka/">როგორ არ წამოვეგოთ ფიშინგზე</a> appeared first on <a rel="nofollow" href="https://cyber-star.org/ka">CyberSTAR</a>.</p>
]]></content:encoded>
					
		
		
			</item>
		<item>
		<title>როგორ დავიცვათ თავი მავნე პროგრამებისგან</title>
		<link>https://cyber-star.org/ka/cs-articles/how-to-protect-yourself-against-malware-ka/</link>
		
		<dc:creator><![CDATA[berker]]></dc:creator>
		<pubDate>Mon, 07 Feb 2022 01:20:21 +0000</pubDate>
				<guid isPermaLink="false">https://cyber-star.org/?post_type=cs-articles#038;p=787</guid>

					<description><![CDATA[<p>ერთ-ერთი ყველაზე გავრცელებული გზა, რომლითაც ჰაკერები და კრიმინალები ქმნიან პრობლემებს ინტერნეტში, არის მავნე პროგრამების გავრცელება. საღი აზრის გამოყენების გარდა, მიჰყევით ამ ძირითად მითითებებს, რათა დაიცვათ თავი მავნე პროგრამებისგან. 1. გამოიყენეთ ანტივირუსი თქვენს მოწყობილაზე ყოველთვის უნდა გქონდეთ ჩართული სანდო ანტივირუსული პროგრამა. ეს პროგრამა არის თქვენი მთავარი თავდაცვის ხაზი ვირუსებისა და სხვა სახის მავნე პროგრამებისგან. რეგულარულად განაახლეთ [&#8230;]</p>
<p>The post <a rel="nofollow" href="https://cyber-star.org/ka/cs-articles/how-to-protect-yourself-against-malware-ka/">როგორ დავიცვათ თავი მავნე პროგრამებისგან</a> appeared first on <a rel="nofollow" href="https://cyber-star.org/ka">CyberSTAR</a>.</p>
]]></description>
										<content:encoded><![CDATA[<p>ერთ-ერთი ყველაზე გავრცელებული გზა, რომლითაც ჰაკერები და კრიმინალები ქმნიან პრობლემებს ინტერნეტში, არის მავნე პროგრამების გავრცელება. საღი აზრის გამოყენების გარდა, მიჰყევით ამ ძირითად მითითებებს, რათა დაიცვათ თავი მავნე პროგრამებისგან.</p>
<h2>1. გამოიყენეთ ანტივირუსი</h2>
<p>თქვენს მოწყობილაზე ყოველთვის უნდა გქონდეთ ჩართული სანდო ანტივირუსული პროგრამა. ეს პროგრამა არის თქვენი მთავარი თავდაცვის ხაზი ვირუსებისა და სხვა სახის მავნე პროგრამებისგან. რეგულარულად განაახლეთ თქვენი ანტივირუსი, რათა გაუმკლავდეს ნებისმიერ ახალ საფრთხეს.</p>
<p>ანტივირუსული პროგრამები საშუალებას გაძლევთ სრულად დაასკანეროთ თქვენი მოწყობილობა მავნე პროგრამებზე. მიაჩვიეთ თავი მოწყობილობების ხშირ დასკანერებას, მავნე პროგრამების ადრეულ ეტაპზე გამოსავლენად და მათი გავრცელების თავიდან ასაცილებლად. თუ რაიმეს ჩამოტვირთვა გჭირდებათ, გახსნამდე ნუ დაგავიწყდებათ ჩამოტვირთული ფაილის მავნე პროგრამებზე დასკანერება.</p>
<p>Windows-ს გააჩნია ჩაშენებული უფასო და საიმედო ანტივირუსული პროგრამული უზრუნველყოფა &#8211; Microsoft Defender-ი. Microsoft Defender-ის გაუმჯობესება შეგიძლიათ <a href="https://cyber-star.org/ka/cs-articles/how-to-make-windows-defender-more-secure-ka/">რამდენიმე პარამეტრის შესწორებით</a>.</p>
<h2>2. რეგულარულად განაახლეთ თქვენი პროგრამული და ტექნიკური უზრუნველყოფა</h2>
<p>მავნე პროგრამული უზრუნველყოფა აინფიცირებს თქვენს მოწყობილობებს, პროგრამული უზრუნველყოფის დაუცველობების აღმოჩენითა და მათი გამოყენებით. ჰაკერები და კრიმინალები მუდმივად ეძებენ ასეთ დაუცველობებს. კომპანიები, რომლებიც ქმნიან პროგრამულ უზრუნველყოფას, ასწორებენ დაუცველობებს განახლებებად გამოქვეყნებული უსაფრთხოების პატჩების მეშვეობით. ამიტომ, მნიშვნელოვანია დააყენოთ განახლებები, როგორც კი ისინი გამოვა.</p>
<p>რომელ მოწყობილობასაც არ უნდა იყენებთ, დარწმუნდით, რომ იყენებთ ოპერაციული სისტემის უახლეს ვერსიას. კარგი იქნება, თუ დააყენებთ ოპერაციულ სისტემასა და ანტივირუსულ პროგრამას ავტომატურ განახლებაზე. ხშირად და რეგულარულად განაახლეთ ყველა სხვა პროგრამული უზრუნველყოფა თქვენს მოწყობილობებზე.</p>
<p>თუ ბოლო ექვსი თვის განმავლობაში თქვენს მობილურ ტელეფონზე ოპერაციული სისტემის განახლებები არ ყოფილა, დიდი ალბათობით, ეს ძველი მოდელია, რომელსაც მწარმოებელი აღარ უწევს მხარდაჭერას. ამ შემთხვევაში, იფიქრეთ ტელეფონის შეცვლაზე უფრო ახალი მოდელით, რომელიც იღებს უსაფრთხოების მნიშვნელოვან განახლებებს.</p>
<h2>3. გამოიყენეთ ანგარიში, რომელსაც არ გააჩნია ადმინისტრატორის უფლებები</h2>
<p>მავნე პროგრამული უზრუნველყოფა შეიძლება იყოს განსაკუთრებით დამღუპველი თქვენი მოწყობილობისთვის და მასზე არსებული მონაცემებისთვის, თუ ადმინისტრატორის ანგარიშით შედიხართ სისტემაში. კარგი იქნება, თუ თქვენს კომპიუტერზე შექმნით მომხმარებლის ანგარიშს შეზღუდული პრივილეგიებით და გამოიყენებთ მას რეგულარული ყოველდღიური ამოცანებისთვის. როდესაც შედიხართ შეზღუდული პრივილეგიების მქონე ანგარიშით, მავნე პროგრამებისთვის გაცილებით უფრო რთულია იპოვონ გზა თქვენს მოწყობილობაში შესაღწევიდ და განახორციელონ ცვლილებები მთელი სისტემის მასშტაბით.</p>
<h2>4. იცოდეთ, თუ რა პროგრამებს აინსტალირებთ</h2>
<p>ბევრი მავნე პროგრამა შეფუთულია ჩრდილოვან პროგრამულ უზრუნველყოფასთან ერთად, ან ჩაშენებულია ლეგალური პროგრამული უზრუნველყოფის პირატულ ვერსიებში. თქვენი კომპიუტერის მავნე პროგრამით დაინფიცირების ერთ-ერთი ყველაზე &#8220;საიმედო&#8221; გზა მასზე პირატული (არალიცენზირებული) პროგრამული უზრუნველყოფის დაყენებაა. თუ ნამდვილად გჭირდებათ პროგრამული უზრუნველყოფის კონკრეტული ნაწილი, მაგრამ არ გაქვთ ამის საშუალება, გაითვალისწინეთ, რომ არსებობს თითქმის ყველა ძირითადი პროგრამული პროდუქტის უფასო ალტერნატივა. შესაძლოა ეს ალტერნატივები სთავაზობენ უფრო შეზღუდულ ფუნქციონირებას, მაგრამ ისინი ასრულებენ სამუშაოს ისე, რომ მავნე პროგრამასთან ერთად მუდმივი &#8220;ონლაინ-თანაცხოვრება&#8221; არ მოგიხდეთ. როდესაც შესაძლებლობა გაქვთ, ყოველთვის აირჩიეთ ღია კოდის მქონე პროგრამული უზრუნველყოფა, პატენტური კომერციული პროდუქტების ნაცვლად.</p>
<p>ჩამოტვირთეთ აპლიკაციები მხოლოდ აპლიკაციების ოფიციალური მაღაზიებიდან. როდესაც რაიმეს პირველად აინსტალირებთ და არ იცნობთ აპლიკაციას, აუცილებლად წაიკითხეთ განხილვები კომენტარებში, რათა გაარკვიოთ, თვლიან თუ არა სხვა მომხმარებლები იმ პროგრამულ უზრუნველყოფას სანდოდ.</p>
<p>ჩვეულებად აქციეთ თქვენს მოწყობილობებზე დაინსტალირებული ყველა აპლიკაციის რეგულარული გადამოწმება. წაშალეთ აპლიკაციები, რომლებსაც აღარ იყენებთ ან არ ენდობით.</p>
<h2>5. უფრთხილდით დანართებს ანუ მიმაგრებულ ფაილებს</h2>
<p>ეს არის ციფრული უსაფრთხოების ერთ-ერთი ყველაზე ფუნდამენტური წესი &#8211; არასოდეს არ ჩამოტვირთოთ და არ გახსნათ დანართები, რომლებსაც გიგზავნიან ელ. ფოსტაზე, მესენჯერებში ან Sms-ებად ის ადამიანები, რომლებსაც არ იცნობთ ან სრულად არ ენდობით. თაღლითებსა და კრიმინალებს განსაკუთრებით უყვართ Word-ის, Excel-ის, PowerPoint-ის და PDF-ის ფაილები, რომლებიც ინფიცირებულია მავნე პროგრამებით. თუ ელ. ფოსტა ან სხვა ტიპის შეტყობინება თქვენთვის უცნაურად ან საეჭვოდ გამოიყურება, საუკეთესო გზა თავის დასაცავად მისი დაუყონებლივ წაშლაა.</p>
<p>ასევე გვახსოვდეს, მათაც კი, ვისაც ვენდობით, შეიძლება გაუტეხონ ელ. ფოსტის ანგარიშები. ასე რომ, როცა მიიღებთ მოულოდნელ ელ. წერილს დანართით, კარგი იქნება, თუ გახსნამდე წერილის სავარაუდო ავტორთან გადაამოწმებთ.</p>
<h2>6. შეამოწმეთ ბმულები დაწკაპუნებამდე</h2>
<p>არასოდეს არ დააწკაპუნოთ ბმულებზე, რომლებიც მიიღეთ იმ პირაბისგან ან ორგანიზაციებისგან, რომლებსაც არ იცნობთ. თქვენ ასევე ჩვევად უნდა აქციოთ თითოეული მიღებული ბმულის გადამოწმება და შეხედოთ მათ, როგორც პოტენციურ რისკებს. როდესაც თქვენ მიიღებთ გაფრთხილებას კოლეგისგან, თქვენი ბანკისგან ან სოციალური მედიის სერვისისგან, რომელსაც იყენებთ, არ დააწკაპუნოთ ბმულზე ელ. ფოსტაში. გადაატარეთ მაუსი ბმულზე, რათა ნახოთ ვებ-საიტის სრული მისამართი. ეს დაგეხმარებათ გაარკვიოთ, გსურთ, თუ არა დააწკაპუნოთ ამ ბმულზე. გარდა ამისა, შეგიძლიათ გახსნათ ბრაუზერის ფანჯარა და მისამართი აკრიფოთ პირდაპირ URL-ველში, რათა დარწმუნდეთ, რომ საიტი ნამდვილია.</p>
<p>სანამ დააწკაპუნებთ ბმულზე, რომელიც ოდნავ მაინც მიგაჩნიათ საეჭვოდ, დაასკანირეთ იგი ბმულების სკანერით. მაგალითად, <a href="https://safeweb.norton.com/" target="_blank" rel="noopener">Norton Safe Web</a>-ით, რომელიც საშუალებას გაძლევთ შეიყვანოთ საეჭვო ბმულის URL-ი და შეამოწმოთ ის უსაფრთხოებაზე.</p>
<p>განსაკუთრებული სიფრთხილე გამოიჩინეთ, როდესაც საქმე გაქვთ შემოკლებულ URL-ბმულებთან. ყოველთვის შეამოწმეთ რეალური URL-ბმული შემოკლებულის მიღმა. შეგიძლიათ გამოიყენოთ უფასო ონლაინ-სერვისი, მაგალითად, <a href="https://unshorten.it/" target="_blank" rel="noopener">UnshortenIt</a> -ი შემოკლებული URL-ის „გასაშიფრად“.</p>
<h2>7. არ ენდოთ ამოსახტომ შეტყობინებებს</h2>
<p>ყველას გვქონია ასეთი შემთხვევა: ათვალიერებთ რაღაცას ინტერნეტში და უცებ გამომხტარა ფანჯარა, რომელშიც გეუბნებიან, რომ თქვენი კომპიუტერი დაინფიცირებულია და გირჩევთ ჩამოტვირთოთ გარკვეული პროგრამა თქვენი მოწყობილობის დასაცავად. ნუ წამოეგებით ამ ხრიკს. ფრთხილად იყავით.</p>
<h2>8. ფრთხილად იყავით მოსახსნელ მედია-მატარებლებთან</h2>
<p>მავნე პროგრამები ხშირად მოგზაურობენ სხვადასხვა მოწყობილობებში მოსახსნელი მედია-მატარებლების საშუალებით, ისეთების, როგორიცაა USB-მეხსიერების დისკები, გარე მყარი დისკები, ფლეშ-მეხსიერების ბარათები და ა. შ. არასოდეს არ შეუერთოთ ასეთი მოწყობილობა თქვენს კომპიუტერს, თუ არ იცით საიდან გაჩნდა თქვენთან. როდესაც თქვენ გჭირდებათ მოსახსნელი მედია-მოწყობილობის გამოყენება და იცით საიდან მოხვდა თქვენთან, კარგი იქნება, თუ მის გახსნამდე, მაინც გამოიყენებთ ანტივირუსულ პროგრამას მისი სკანირებისთვის.</p>
<p>The post <a rel="nofollow" href="https://cyber-star.org/ka/cs-articles/how-to-protect-yourself-against-malware-ka/">როგორ დავიცვათ თავი მავნე პროგრამებისგან</a> appeared first on <a rel="nofollow" href="https://cyber-star.org/ka">CyberSTAR</a>.</p>
]]></content:encoded>
					
		
		
			</item>
	</channel>
</rss>
